
<!doctype html>

<html>
<head>
  <meta name="viewport" content="width=device-width, minimum-scale=1.0, initial-scale=1.0, user-scalable=yes">
  <meta name="theme-color" content="#4F7DC9">
  <meta charset="UTF-8">
  <title>Introduzione ad HTML e CSS</title>
  <link rel="stylesheet" href="//fonts.googleapis.com/css?family=Source+Code+Pro:400|Roboto:400,300,400italic,500,700|Roboto+Mono">
  <link rel="stylesheet" href="//fonts.googleapis.com/icon?family=Material+Icons">
  <link rel="stylesheet" href="https://storage.googleapis.com/claat-public/codelab-elements.css">
  <style>
    .success {
      color: #1e8e3e;
    }
    .error {
      color: red;
    }
  </style>
</head>
<body>
  <google-codelab-analytics gaid="UA-49880327-14"></google-codelab-analytics>
  <google-codelab codelab-gaid=""
                  id="html_e_css"
                  title="Introduzione ad HTML e CSS"
                  environment="web"
                  feedback-link="https://docs.google.com/forms/d/e/1FAIpQLSfpCnO5qYYdaCOahBPKFTTpE8tm3D-9NOmWuq4qQGZe20YXaA/viewform">
    
      <google-codelab-step label="Introduzione" duration="0">
        <p><strong>Ultimo aggiornamento:</strong> 2024-03-14 </p>
<p><strong>Autore:</strong> Massimo Zancanaro</p>
<p><strong>Termini di utilizzo: </strong><a href="https://creativecommons.org/licenses/by-nc/4.0/" target="_blank"><strong>CC BY-NC 4.0</strong></a></p>
<p>Questo manuale è preparato per il corso introduttivo a HTML e CSS dell&#39;insegnamento <em>Informatica ed elementi di programmazione I</em> del corso di laurea triennale <em>Interfacce e Tecnologie della Comunicazione </em>dell&#39;Università di Trento. </p>
<p>Gli obiettivi di apprendimento includono:</p>
<ul>
<li>riconoscere e comprendere la differenza tra linguaggio di markup, linguaggi di specifiche e linguaggio di programmazione classici</li>
<li>comprendere e spiegare HTML come linguaggio di markup derivato da SGML</li>
<li>conoscere i principali tag di HTML e distinguere i tag specifici da quelli logici; comprenderne le differenze e le motivazioni legate all&#39;evoluzione del linguaggio</li>
<li>conoscere le principali categorie di specifiche CSS</li>
<li>saper riconoscere e prevedere l&#39;effetto sulla visualizzazione di un documento dell&#39;applicazione di vari tag e delle principali specifiche CSS</li>
<li>saper applicare specifici tag per realizzare documenti HTML di media complessità</li>
</ul>
<p>I prerequisiti per poter seguire questo corso comprendono una conoscenza di base dell&#39;architettura logica del World-Wide Web, del concetto di <em>Unified Resource Locator </em>(URL) e del browser web come interprete e visualizzatore di documenti/pagine.  Per la parte finale del modulo, è richiesta una competenza specifica di medio livello di Javascript che dovrebbe essere stata maturata alla fine del primo modulo del corso.</p>
<p>Il contenuto di questo corso e i documenti HTML di esempio sono disponibili nel repository github <a href="https://github.com/maxzancanaro/html_base/" target="_blank">https://github.com/maxzancanaro/html_base/</a>. </p>
<aside class="special"><p><strong>Nota:</strong> ci sono diversi <em>tool </em>commerciali per la creazione di siti web che permettono di creare e gestire documenti HTML e specifiche CSS in progetti anche molto complessi. Per le necessità di questo corso, è sufficiente un editor di testo qualunque ma è opportuno che abbia la possibilità di adattare la visualizzazione dei file HTML e permettere un minimo supporto all&#39;editing. Il consiglio è usare <a href="https://notepad-plus-plus.org/" target="_blank">Notepad++</a> o <a href="https://code.visualstudio.com/" target="_blank">Visual Studio Code</a>, entrambi sono <em>open source </em>e hanno la possibilità di installare <em>plugin </em>per la gestione di file HTML. </p>
<p>Per visualizzare un documento HTML (anche con CSS), è sufficiente aprire il file direttamente dal browser. </p>
<p>Per fare delle prove veloci, possiamo usare anche dei tool online come ad esempio <a href="https://jsfiddle.net/" target="_blank">https://jsfiddle.net/</a> (è però importante imparare a lavorare partendo dai file di testo). Quando si usano i tool online, di solito si omettono i tag <em>html</em>, <em>head</em> e <em>body </em>e si lavora direttamente nella parte <em>body</em>. </p>
</aside>


      </google-codelab-step>
    
      <google-codelab-step label="Il concetto di markup" duration="0">
        <p>Un linguaggio di <em>markup </em>è un modo formale e strutturato di annotare un testo per identificare le varie parti al fine di usare queste informazioni per elaborare il testo in modo automatico: di solito (anche se non esclusivamente) per formattare il testo al fine di presentarlo su uno specifico media.  </p>
<p>Anche se in senso generale, i linguaggio di <em>markup </em>si possono considerare linguaggio di programmazione in quanto servono a specificare ad un computer come operare su dei dati, la differenza tra i linguaggi di <em>markup </em>e i linguaggi di programmazione è che mentre quest&#39;ultimi sono usati per dare istruzioni per eseguire determinate funzioni, i primi servono per annotare la struttura di un testo al fine di descriverne le parti (si veda, Hemmendinger, 2023; Britannica Editors, 2024).</p>
<p>Oltre allo HTML, che vedremo in seguito, esistono molti altri linguaggi di <em>markup. </em>Ad esempio, SGML (<em>Standard Generalized Markup Language</em>), da cui HTML deriva, è stato definito per creare classi di linguaggi di <em>markup</em>, in particolare per annotare strutture di testi letterari a fini di archiviazione e indicizzazione e come passaggio preliminare per analisi bibliografiche. XML (<em>eXtended Markup Language</em>) è una forma semplificata e più strutturata di SGML usata per annotare strutture di dati. <a href="https://en.wikipedia.org/wiki/Markdown" target="_blank">Markdown</a> e <a href="https://en.wikipedia.org/wiki/LaTeX" target="_blank">LaTex</a> vengono usati per definire aspetti specifici di formattazione e sono molto usati in ambito editoriale.</p>
<p>Un linguaggio di <em>markup </em>consiste in una serie di elementi extra-testuali che vengono inseriti nel testo per annotare (o marcare) gli aspetti che si ritengono rilevanti della struttura. La figura 1.1 mostra un esempio di annotazione della struttura di una antologia di poesie. Nell&#39;esempio, si suppone che un&#39;antologia (<em>anthology</em>) sia formata da una a più poesie (<em>poem</em>) ognuna delle quali composte da un numero variabile di stanze a loro volta composte da un numero variabile di linee (<em>line</em>).  </p>
<table>
<tr><td colspan="1" rowspan="1"><p class="image-container"><img style="width: 587.00px" src="img\\c9a9a28f8acc2c69.png"></p>
</td></tr>
<tr><td colspan="1" rowspan="1"><p><em>Figura 1.1 Esempio di testo annotato con SGML (da Sperberg-McQueen &amp; Burnard, 1999; part 1, chapter 2)</em></p>
</td></tr>
</table>
<p>Nei linguaggi definiti da SGML e dai suoi derivati (tra cui HTML), i principali elementi extra-testuali per l&#39;annotazione di chiamano <em>tag </em>e sono costruiti come parole racchiuse tra parentesi angolari (ad esempio, <em>&lt;stanza&gt;</em>). Ogni <em>tag </em>ha anche una forma finale costruita nello stesso modo ma con una barra dopo la parentesi angolare iniziale (ad esempio <em>&lt;/stanza&gt;</em>). Per annotare una determinata parte di testo con un certo <em>tag</em>, si posiziona il <em>tag </em>di apertura prima dell&#39;inizio del testo e il <em>tag </em>di chiusura alla fine. Una porzione di testo, non può contenere annotazione &#34;incrociate&#34; cioè i tag devono essere chiusi nell&#39;ordine in cui sono stati aperti. La figura 1.2 mostra alcuni esempi.</p>
<table>
<tr><td colspan="1" rowspan="1"><p class="image-container"><img style="width: 452.17px" src="img\\2b2069fc46733fb6.png"></p>
</td></tr>
<tr><td colspan="1" rowspan="1"><p><em>Figura 1.2 Esempio di testo con due annotazioni in SGML: i tag non vanno mai &#34;incrociati&#34; (in altri termini, ogni tag aperto all&#39;interno di un altro tag va chiuso prima del precedente)</em></p>
</td></tr>
</table>
<p>Non tutti i linguaggi di <em>markup </em>sono basati sulla struttura dei <em>tag</em> ma sia HTML che XML, essendo basati su SGML, usano lo stesso approccio. XML (come anche SGML) è un meta-linguaggio, cioè si usa per definire linguaggi di markup: non esistono <em>tag </em>predefiniti ma viene definita solo l&#39;architettura generale e le regole di composizione dei <em>tag</em>. XML è molto meno complicato di SGML ed è stato pensato per essere più interpretabile e gestibile in modo più efficiente. </p>
<p>Diversamente, HTML è uno specifico linguaggio e quindi l&#39;insieme dei <em>tag </em>è definito a priori così come il loro significato. HTML è stato inizialmente definito a partire da SGML e recentemente invece basato su XML (anche se quest&#39;ultimo si chiama più propriamente XHTML).</p>
<p>Ogni linguaggio di <em>markup </em>definisce formalmente le regole di composizione delle annotazioni all&#39;interno di un testo. Ha poi bisogno di un <em>interprete</em>, cioè di un programma (o una libreria di programmi) per estrarre le annotazioni da uno specifico testo e applicare le operazioni necessario per la gestione del documento (indicizzazione, analisi, visualizzazione, ecc.). Nel caso di HTML, questo interprete è integrato all&#39;interno di ogni browser internet e le operazioni sono quelle di visualizzare il testo rispettando la sua struttura, cioè usando il tipo di carattere e i colori appropriati per i titoli a diversi livelli, la spaziatura dei caratteri ecc., nonché di permettere di &#34;navigare&#34; tra le pagine dell&#39;ipertesto seguendo i <em>link </em>ipertestuali definiti (tramite uno specifico <em>tag</em>) all&#39;interno del documento.  </p>


      </google-codelab-step>
    
      <google-codelab-step label="HTML come linguaggio di markup" duration="0">
        <p>HTML è uno specifico linguaggio di <em>markup </em>per annotare la struttura di ipertesti: la sigla HTML sta per <em>Hyper-Text Markup Language</em>.  È stato <a href="https://home.cern/science/computing/birth-web" target="_blank">definito nel 1989</a> da un tecnico informatico del CERN di Ginevra, <a href="https://www.w3.org/People/Berners-Lee/" target="_blank">Tim Berners-Lee</a>, per facilitare la condivisione di documenti tra gli scienziati del centro di ricerca usando la rete Internet. La definizione dell&#39;HTML e del protocollo di trasmissione dati HTTP (<em>Hyper-Text Transfer Protocol</em>) ha segnato l&#39;inizio del <em>World Wide Web </em>(WWW). </p>
<p>HTML è uno standard inizialmente mantenuto dal <a href="https://www.w3.org/" target="_blank">World Wide Web Consortium</a> (W3C) e <a href="https://www.w3.org/standards/history/html5/" target="_blank">dal 2018</a>, è gestito da un consorzio di aziende chiamato <a href="https://whatwg.org/policies" target="_blank">WHATWG</a>, a cui partecipano tra gli altri anche Apple e Google. Lo standard è in formato aperto e soggetto a continue migliorie tramite contributi e commenti.</p>
<p>HTML consiste in un insieme predefinito di <em>tag </em>che in generale sono intesi descrivere la struttura del testo e non come deve essere rappresentata (anche se con qualche eccezione, come vedremo nel seguito). Ogni interprete HTML, decide in modo autonomo in che  modo visualizzare (o rendere in altre modalità) il testo rispettando la sua struttura e anche ottimizzando la resa rispetto al dispositivo o ad altre condizioni. Per esempio, in un cellulare i caratteri da usare dovranno essere necessariamente più piccoli che in uno schermo da computer, oppure per utenti con disabilità visive sarà necessario leggere il testo e rendere la struttura con commenti audio.  Anche se ogni browser ha delle regole specifiche e predefinite, queste possono essere specificate in modo più dettagliato usando un linguaggio di specifiche (non di <em>markup</em>) chiamato Cascade Style Sheet (CSS) che vedremo sotto. </p>
<h2 is-upgraded>I <em>tag </em><strong>di HTML</strong></h2>
<p>Come ogni linguaggio derivato da SGML, i tag sono parole racchiuse tra parentesi angolari. Per annotare una porzione di testo usando un certo tag, la si racchiude tra il tag di apertura e la sua versione di chiusura. Ad esempio, per specificare che una porzione di testo deve essere resa in modo enfatico, la si annota usando il tag `<em>&lt;em&gt;`</em> (si veda figura 2.1).</p>
<p>Alcuni <em>tag </em>non hanno bisogno di includere del testo: per esempio, se vogliamo indicare la presenza di una linea di divisione tra due paragrafi, si può usare il <em>tag `</em>&lt;hr&gt;` (che sta per <em>horizontal rule</em>). Questo tipo di <em>tag</em>, che ha solo l&#39;apertura e non la chiusura si chiama <em>self-closing tag</em>, nella sintassi più stringente di XHTML (derivata da XML invece che da SGML), si scrive più propriamente come `&lt;hr/&gt;`. Si veda la figura 2.1.</p>
<h3 is-upgraded><a href="https://github.com/maxzancanaro/html_base/blob/main/risorse/hello_world_00.html" target="_blank"><strong>risorse/hello_world_00.html</strong></a></h3>
<table>
<tr><td colspan="1" rowspan="1"><p class="image-container"><img style="width: 587.00px" src="img\\2c1a3a3e9639b72f.png"></p>
</td></tr>
<tr><td colspan="1" rowspan="1"><p><em>Figura 2.1. Esempio di un tag di annotazione di una porzione di testo e di un tag &#34;self-closing&#34; </em></p>
</td></tr>
</table>
<p>Attualmente, l&#39;HTML non è solamente usato per fare ipertesti (cioè le pagine web) ma anche, e forse soprattutto, per definire la struttura grafica delle <em>web app</em> (applicazioni che vengono eseguite all&#39;interno di un browser) e, in certi casi, anche per le interfacce grafiche di altre applicazioni software (cellulari, smartwatch, chioschi, ecc.).</p>
<p>La versione corrente HTML5 include non solo l&#39;HTML ma anche la definizione del linguaggio di specifiche CSS e il linguaggio di programmazione Javascript che viene usato per modificare la struttura in modo automatico.</p>
<aside class="special"><p><strong>Nota:</strong> se in un documento HTML vengono usati dei <em>tag </em>che non sono parte del linguaggio HTML, i browser generalmente li ignorano e riportano il testo al loro interno: in generale, quindi non ha conseguenze sulla visualizzazione del documento. È una buona norma però evitare di farlo (tranne in usi avanzati e molto tecnici) perché alcuni dispositivi possono richiedere una validazione del documento (ad esempio per motivi di sicurezza o per traslare il documento in altre modalità) e questa validazione, ovviamente fallirebbe per i <em>tag</em> non definiti.</p>
</aside>
<h2 is-upgraded>Attributi e valori dei <em>tag </em>HTML</h2>
<p>Seguendo la sintassi SGML (e anche di XML), i tag di HTML possono avere una struttura interna, oltre a contenere porzioni di testo. </p>
<p>Un elemento importante della struttura interna è l&#39;uso delle coppie attributo/valore per specificare dei parametri aggiuntivi rispetto al significato del tag. Ad esempio, per inserire un&#39;immagine nel documento si usa il self-closing tag `&lt;img&gt;` ma bisogno, almeno, specificare il nome del file in cui si trova l&#39;immagine: per farlo, si usa l&#39;attributo <em>src </em>(per &#34;source&#34;) indicando come valore il nome del file (si veda la figura 1.2).</p>
<table>
<tr><td colspan="1" rowspan="1"><p class="image-container"><img style="width: 587.00px" src="img\\f906f7e3ca548157.png"></p>
</td></tr>
<tr><td colspan="1" rowspan="1"><p><em>Figura 2.1  Esempio di attributi e valori per specificare parametri dei tag HTML</em></p>
</td></tr>
</table>
<h2 is-upgraded>Identificatori e classi dei <em>tag </em><strong>HTML</strong></h2>
<p>Due attributi particolari sono id e class. Servono ad identificare in modo univoco la porzione di testo annotata con un specifico tag o le porzioni di testo annotate da uno specifico tag. Questa possibilità è molto utile per modificare le proprietà di specifiche porzioni di testo usando CSS o per operare delle modifiche in parti specifiche del documento usando Javascript, come si vedrà nel seguito.</p>


      </google-codelab-step>
    
      <google-codelab-step label="La struttura di base di un documento HTML" duration="0">
        <p>Un documento HTML è formato da due parti strutturali: una <em>head</em> che contiene informazioni di meta-livello (come vedremo sotto in dettaglio) e un <em>body</em> che contiene il testo opportunamente annotato con altri <em>tag </em>(che saranno introdotti nel seguito).</p>
<p>I documenti HTML sono <em>file </em>di testo e di solito vengono salvati con estensione <em>.html</em>. L&#39;estensione del <em>file</em> non è in genere rilevante per una corretta interpretazione del contenuto ma diversi <em>editor</em> di testo riconoscono e adattano la visualizzazione del documento partendo dall&#39;estensione. In questo modo, gli editor possono ad esempio visualizzare i tag con un colore diverso rispetto al testo da annotare, indentare in modo appropriato i <em>tag  </em>e suggerire quale <em>tag </em>è il prossimo da chiudere, facilitando così la preparazione dei documenti HTML.</p>
<p>La figura 3.1 presenta lo scheletro di un annotazione HTML. L&#39;indentazione dei <em>tag</em> seguendo la struttura gerarchica (cioè, le annotazione incorporate in altre annotazioni sono spostate più a destra) non è richiesta dal linguaggio di <em>markup </em>ma facilita molto l&#39;annotazione di documenti, specialmente quando la struttura inizia a diventare un po&#39; complessa.</p>
<h3 is-upgraded><a href="https://github.com/maxzancanaro/html_base/blob/43714eea65f60309101d636113baa691a5e0bc83/risorse/template.html" target="_blank"><strong>risorse/template.html</strong></a></h3>
<pre><code>&lt;!DOCTYPE html&gt;
&lt;html&gt;
  &lt;head&gt;
  &lt;!-- qui vanno inserite informazioni di meta-livello --&gt;
  &lt;/head&gt;

  &lt;body&gt;
  &lt;!-- qui va inserito il testo e le annotazioni di struttura  --&gt;
  &lt;/body&gt;
&lt;/html&gt;</code></pre>
<p><em>Figura 3.1 Struttura di base di un documento HTML</em></p>
<p>Le sequenze di caratteri che iniziano con `&lt;!` non sono dei <em>tag </em>propriamente detti ma delle <em>direttive</em> che vengono fornite all&#39;interprete per gestire casi particolari. Nell&#39;esempio sopra, se ne trovano due:  `&lt;!DOCTYPE html&gt;` e `&lt;!-- --&gt;`.</p>
<p>`&lt;!DOCTYPE html&gt;` è una direttiva che indica al browser (o in genere all&#39;interprete) che il documento è in formato HTML. La maggior parte dei browser funziona anche in assenza di questa indicazione ma in alcuni casi è importante che sia. Si possono opzionalmente anche aggiungere dettagli sulla versione specifica. </p>
<p>`&lt;!-- --&gt;` è una direttiva che indica che il testo incluso è un commento (e quindi non è tecnicamente una parte del documento che viene annotata). Il browser (o l&#39;interprete) semplicemente ignora tutto ciò che viene scritto all&#39;interno delle due parti (si veda l&#39;esempio sopra).</p>


      </google-codelab-step>
    
      <google-codelab-step label="La sezione head" duration="0">
        <p>La sezione <em>head</em> (quella compresa tra i tag `<em>&lt;head&gt;` </em>e `<em>&lt;/head&gt;`</em>) dovrebbe essere necessariamente innestata all&#39;interno della sezione <em>html </em>e prima della sezione <em>body</em>. I browser moderni sono in generale abbastanza flessibili da riconoscere queste due sezioni comunque siano disposte nel documento ma è possibile che alcune parti vengano interpretate in modo diverso dai diversi browser o che alcuni <em>tag </em>interni non vengano poi riconosciuti. </p>
<h2 is-upgraded>La struttura della sezione <strong><em>head</em></strong></h2>
<p>All&#39;interno della sezione <em>head </em>si possono inserire solo alcuni <em>tag </em>specifici e in generale non si mette testo.</p>
<p><strong>Attenzione: </strong> la maggior parte dei browser visualizza un eventuale testo nella sezione <em>head </em>come fosse inserito prima della sezione <em>body </em>ma questo crea problemi nel caso si voglia accedere alla struttura del documento usando Javascript, come spiegato in seguito). </p>
<p>I <em>tag </em>principali che compaiono nella sezione <em>head</em> sono i seguenti:</p>
<p><strong>`&lt;title&gt;`</strong> definisce il titolo del documento. Attenzione alla differenza tra il titolo di un documento (che viene di solito visualizzato nella barra del browser o del tab in cui il documento viene aperto) e le intestazioni (a volte genericamente chiamate titoli) che si trovano nel <em>body </em>e vengono visualizzate nella pagine (si veda il capitolo seguente).</p>
<table>
<tr><td colspan="1" rowspan="1"><p class="image-container"><img style="width: 587.00px" src="img\\e78a26be083d13c5.png"></p>
</td></tr>
<tr><td colspan="1" rowspan="1"><p><em>Figura 4.1 Esempio di documento  HTML senza nessuna formattazione ma con un head che contiene il titolo (attenzione a notare dove il titolo viene visualizzato!)</em></p>
</td></tr>
</table>
<p><strong>`&lt;meta&gt;`</strong> viene usato per inserire direttive di meta-livello, utili sia per visualizzare il documento (ad esempio quale gruppo di caratteri utilizzare) che per archiviare i documenti HTML in database (come la specificazione dell&#39;autore o dell&#39;autrice) e per indicizzare il contenuto sui motori di ricerca. Gli attributi più usati sono riportati nella figura 5.2. L&#39;attributo <em>charset </em>serve per definire lo specifico gruppo di caratteri (in particolare, se si usano caratteri non latini). L&#39;attributo <em>viewport </em>seleziona la dimensione del display uguale a quella del dispositivo: in questo modo le pagine vengono visualizzate nel modo più appropriato (per usi molti particolari e avanzati, è necessario modificare questa impostazione che comunque andrebbe sempre specificata). L&#39;attributo <em>meta </em>è più generico e richiede sempre di specificare anche l&#39;attributo content: il primo definisce la categoria (ad esempio, author o keyword e il secondo specifica i valori della categoria). </p>
<h3 is-upgraded><a href="https://github.com/maxzancanaro/html_base/blob/43714eea65f60309101d636113baa691a5e0bc83/risorse/template.html" target="_blank"><strong>risorse/template_fullhead.html</strong></a></h3>
<pre><code>&lt;head&gt;
  &lt;title&gt;Template&lt;/title&gt;                
        
  &lt;meta name=&#34;description&#34; content=&#34;full head template&#34;&gt;
  &lt;meta name=&#34;keywords&#34; content=&#34;HTML, learning&#34;&gt;
  &lt;meta name=&#34;author&#34; content=&#34;Massimo Zancanaro&#34;&gt;
        
  &lt;meta charset=&#34;UTF-8&#34;&gt;
  &lt;meta name=&#34;viewport&#34; content=&#34;width=device-width, initial-scale=1.0&#34;&gt;

  &lt;meta http-equiv=&#34;Cache-Control&#34; content=&#34;no-cache, no-store, must-revalidate&#34;&gt;
  &lt;meta http-equiv=&#34;Pragma&#34; content=&#34;no-cache&#34;&gt;
  &lt;meta http-equiv=&#34;Expires&#34; content=&#34;0&#34;&gt;

 &lt;/head&gt;</code></pre>
<p><em>Figura 4.2 Struttura di base di un documento HTML</em></p>
<aside class="warning"><p><strong>Consiglio:</strong> Una serie di direttive <em>meta </em>molto utili quando si preparano documenti HTML sono quelle per evitare che il browser utilizzi la <em>cache</em>, cioè il meccanismo di memoria interna che evita di ricaricare la pagina in certe condizioni. Mentre questa tecnica è molto utile, per velocizzare la visualizzazione del sito, mentre si sta modificando e provando il codice HTML, è più utile che il browser carichi sempre il documento. Per evitare la cache si inseriscono nella sezione head le seguenti direttive <em>meta</em>:</p>
<p><em>&lt;meta http-equiv=&#34;Cache-Control&#34; content=&#34;no-cache, no-store, must-revalidate&#34;&gt;</em></p>
<p><em>&lt;meta http-equiv=&#34;Pragma&#34; content=&#34;no-cache&#34;&gt;</em></p>
<p><em>&lt;meta http-equiv=&#34;Expires&#34; content=&#34;0&#34;&gt;</em></p>
<p>È bene poi ricordarsi di eliminarle, una volta che la revisione del documento è stata conclusa.</p>
<p>(NB. In Chrome, Firefox e Edge, si può anche evitare il <em>caching </em>ricaricando la pagina mentre si tiene premuto il tasto CTRL)</p>
</aside>
<p>Nella sezione <em>head</em>, vengono anche definiti gli stili sia interni che esterni al documento che gli <em>script </em>in Javascript, anche questi possono essere interni o esterni al documento. Entrambi questi aspetti saranno discussi più approfonditamente nei capitoli seguenti.</p>
<p>Per una specifica completa si può vedere la <a href="https://html.spec.whatwg.org/#metadata-content" target="_blank">sezione 3.2.5.2.1</a> del Living Standard)</p>


      </google-codelab-step>
    
      <google-codelab-step label="La sezione body (e i tag più usati)" duration="0">
        <p>La sezione <em>body</em>, racchiusa tra i <em>tag `&lt;body&gt;` </em>e <em>`&lt;/body&gt;` </em>comprende il documento annotato. La maggior parte dei <em>tag </em>HTML si applica in questa sezione. In questo capitolo vedremo i tag di formattazione (<em>formatting</em>) e di impaginazione (<em>layout</em>). Alcuni aspetti più avanzati che richiedono combinazioni di <em>tag </em>per fare liste, tabelle, e mappa cliccabili) saranno trattati nei capitoli successivi.</p>
<h2 is-upgraded><strong>Visualizzazione del body e caratteri speciali</strong></h2>
<p>In generale, il testo che si trova nella sezione <em>body</em> viene semplicemente visualizzato usando il carattere predefinito (questo può comunque essere modificato usando CSS, come vedremo). In generale, indipendentemente da come il testo viene scritto nel file, viene poi visualizzato come una singola linea con spaziature appropriate tra le parole e una divisione in righe che dipende dalla grandezza della finestra di visualizzazione (si veda figura 6.1).</p>
<p>In generale, il testo dei file HTML è scritto in caratteri normali (nel charset definito dal campo <em>meta </em>charset, altrimenti non viene visualizzato bene: questo è particolarmente importante per alfabeti non latini o, a volte, anche per le lettere accentate in italiano). È però importante notare che alcuni caratteri non si possono scrivere: in particolare le parentesi angolari vengono interpretate come l&#39;inizio o la chiusura di un tag e se usate come caratteri del documento creano confusione al browser. In modo simile, gli spazi vuoti vengono ignorati dal browser. Per visualizzare in modo appropriato parentesi angolari e spazi vuoti si usano le cosiddette <em>character entities</em>: sono codici che iniziano con un simbolo `&amp;` e terminano con un punto e virgola, e racchiudono una parola che indica il carattere da visualizzare. Le  <em>character entities </em>fondamentali da ricordare sono: `&amp;lt;` per visualizzare (sta per <em>less than</em>) `&lt;` , `&amp;gt;` per visualizzare `&gt;` (sta per <em>greater than</em>) e `&amp;nbsp;` per uno spazio (sta per <em>non-breaking space</em>, si chiama così perché è utile per inserire forzatamente uno spazio tra due parole impedendo quindi che vengano separate da un&#39;interruzione di riga). Ovviamente, anche il carattere `&amp;` è un carattere vietato, in quanto segnala una <em>character entity</em> e per inserirlo si usa il `&amp;amp;`</p>
<p>Le <em>character entities </em>si usano anche per visualizzare caratteri non standard o caratteri al di fuori del charset utilizzato. L&#39;elenco completo si può trovare ad esempio nella pagina di Wikipedia <a href="https://en.wikipedia.org/wiki/List_of_XML_and_HTML_character_entity_references" target="_blank">List of XML and HTML character entity references</a>.</p>
<h3 is-upgraded><a href="https://github.com/maxzancanaro/html_base/blob/main/risorse/html_file_to_document.html" target="_blank"><strong>risorse/html_file_to_document.html</strong></a></h3>
<table>
<tr><td colspan="1" rowspan="1"><p class="image-container"><img style="width: 587.00px" src="img\\bd5db91359aee727.png"></p>
</td></tr>
<tr><td colspan="1" rowspan="1"><p><em>Figura 6.1 Dal file HTML al documento HTML (da notare l&#39;uso di character entities)</em></p>
</td></tr>
</table>
<h2 is-upgraded><strong>Tag di formattazione</strong></h2>
<p>I tag di formattazione (<em>formatting</em>) di porzioni di testo si dividono in due categorie: quelli che indicano in modo specifico quale formattazione applicare (grassetto, italico, ecc.) e quelli che indicano la funzione logica che si vuole ottenere (enfasi, cancellazione, ecc.). Nelle prime versioni di HTML, erano presenti solo i primi in quanto la funzione principale era la visualizzazione di un documento. </p>
<p>Oggi si preferisce usare la formattazione logica perché un documento potrebbe essere reso in modalità diverse (audiolettura, o visualizzazione su formati diversi). Ad esempio, la porzione di testo HTML <em>`questo testo è &lt;b&gt;importante&lt;/b&gt;`</em> viene visualizzato mettendo in grassetto la parola &#34;importante&#34;: &#34;questo testo è <strong>importante</strong>&#34;. Usando il tag `&lt;strong&gt;` invece che `&lt;b&gt;`, si ottiene lo stesso risultato ma si rende più esplicito il significato comunicativo che si vuole dare alla parola. Un interprete potrebbe quindi meglio rappresentare questo significato laddove il grassetto non possa essere usato (come nel caso di una audiolettura dove andrebbe stressata la voce sulla parola per rendere l&#39;importanza), oppure possa non essere efficace (ad esempio, nei tipi di carattere usato per facilitare la lettura alle persone con dislessia, il grassetto non è reso bene perché i caratteri sono già molto spessi, in questo caso, il browser potrebbe sottolineare la parola o visualizzarla più grande).</p>
<p>Inoltre, come vedremo in seguito, le formattazioni specifiche si possono fare in modo più efficiente usando CSS. Per questo motivo, diversi <em>tag </em>di questa categoria, anche se non tutti, sono &#34;deprecati&#34; (<em>deprecated</em>) in HTML5: significa che sono ancora utilizzabili ma se ne sconsiglia l&#39;uso perché nelle successive versioni potrebbero essere eliminati e quindi rendere il documento non più visualizzabile sui nuovi browser.</p>
<h3 is-upgraded><em>Elenco dei tag di formattazione specifica</em></h3>
<p><strong>`&lt;b&gt; ... &lt;/b&gt;`</strong>: visualizza il testo in grassetto; </p>
<p><strong>`&lt;i&gt; ... &lt;/i&gt;`</strong>: visualizza il testo in italico;</p>
<p><strong>`&lt;u&gt; ... &lt;/u&gt;`</strong>:testo viene visualizzato con una sottolineatura;</p>
<p><strong>`&lt;s&gt; ... &lt;/s&gt;` e `&lt;strike&gt; ... &lt;/strike&gt;`</strong>: il testo annotato viene visualizzato come barrato (in HTML5, entrambi i <em>tag </em>sono deprecati). </p>
<p><strong>`&lt;small&gt; ... &lt;/small&gt;` </strong>: il testo annotato viene visualizzato con caratteri di dimensioni più piccole rispetto al resto del documento; </p>
<p><strong>`&lt;sub&gt; ... &lt;/sub&gt;` </strong>e<strong> `&lt;sup&gt; ... &lt;/sup&gt;`</strong>: il testo viene visualizzato come pedice o apice, rispettivamente. </p>
<h3 is-upgraded>Elenco dei tag di formattazione logica </h3>
<p><strong>` &lt;strong&gt; ... &lt;/strong&gt;`: </strong>visualizza il testo in formato più accentuato, di solito viene usato il grassetto;</p>
<p><strong> `&lt;em&gt; ... &lt;/em&gt;`</strong>: visualizza il testo dando maggiore enfasi, di solito viene usato l&#39;italico;</p>
<p><strong> `&lt;del&gt; ... &lt;/del&gt;` e ` &lt;ins&gt; ... &lt;/ins&gt;` </strong>: indicano rispettivamente un testo da cancellare, di solito viene visualizzato come testo barrato, e come testo da aggiungere, di solito visualizzato come sottolineato;  </p>
<p><strong>`&lt;mark&gt; ... &lt;/mark&gt;`</strong>: il testo viene evidenziato, di solito viene usato un colore di sfondo giallo; </p>
<p><strong> `&lt;cite&gt;  ... &lt;/cite&gt;`:  </strong>serve per riportare citazioni, di solito il testo viene scritto in italico;</p>
<p><strong>`&lt;code&gt; ... &lt;/code&gt;`:  </strong>il testo annotato viene visualizzato come fosse un pezzo di codice scritto in un linguaggio di programmazione (attenzione: non significa che il codice venga eseguito davvero); di solito viene usato un carattere di tipo <em>monospace</em>;</p>
<p><strong>`&lt;kbd&gt; ... &lt;/kbd&gt;` </strong>: il testo viene riportato in un formato che dovrebbe rende evidente che si tratta di un input da tastiera, anche in questo caso viene di solito usato un carattere <em>monospace</em>;</p>
<p>Un tag molto importante, come vedremo in seguito, è  <strong>`&lt;span&gt;` </strong>che è stato introdotto per denotare generiche porzioni di testo. Un&#39;annotazione con questo <em>tag </em>non viene visualizzata in nessun modo particolare e il testo appare esattamente uguale a quando non la si usa. La differenza è che usando questo tag, si potranno poi in CSS definire formattazioni specifiche su specifiche porzioni di testi all&#39;interno di un blocco (e quindi, si potranno ridefinire tutti i tag di formattazione visti sopra).</p>
<h2 is-upgraded>Tag di impaginazione</h2>
<p>I <em>tag </em>di impaginazione (<em>layout</em>) dei paragrafi includono un gruppo di <em>tag</em> per annotare e visualizzare i titoli, un gruppo di <em>tag </em>per denotare i blocchi di testi, tra cui i paragrafi e infine dei tag per definire layout particolari.</p>
<p>I <em>tag</em> per annotare e visualizzare i titoli di diverso livello sono <strong>`&lt;h1&gt;`</strong>,<strong> `&lt;h2&gt;`</strong>, e così via fino ad <strong>`&lt;h6&gt;`</strong>. I vari browser determinano per ognuno quale tipo di carattere, formato, grandezza e colore utilizzare (si veda figura 6.1). Queste proprietà sono comunque personalizzabili usando CSS. </p>
<h3 is-upgraded><a href="https://github.com/maxzancanaro/html_base/blob/main/risorse/headings.html" target="_blank"><strong>risorse/headings.html</strong></a></h3>
<table>
<tr><td colspan="1" rowspan="1"><p class="image-container"><img style="width: 587.00px" src="img\\cf35cca5d864cdad.png"></p>
</td></tr>
<tr><td colspan="1" rowspan="1"><p><em>Figura 6.2 Visualizzazione in Chrome dei 6 livelli di titolo (heading) in HTML</em></p>
</td></tr>
</table>
<h3 is-upgraded><em>Blocchi e paragrafi</em></h3>
<p>Nell&#39;HTML originario, era stata introdotta l&#39;annotazione <strong>`&lt;p&gt;...&lt;/p&gt;` </strong>per denotare porzioni di testo che rappresentano un paragrafo. Il testo all&#39;interno di un paragrafo è rappresentato come una unica linea, indipendentemente da come viene scritto nel file e il browser si occupa di andare a capo quando necessario, dipendentemente dalla larghezza della finestra. Inoltre vengono aggiunte delle spaziature appropriate prima e dopo ogni paragrafo (figura 6.3).</p>
<h3 is-upgraded><a href="https://github.com/maxzancanaro/html_base/blob/main/risorse/headings.html" target="_blank"><strong>risorse/paragrafi.html</strong></a></h3>
<table>
<tr><td colspan="1" rowspan="1"><p class="image-container"><img style="width: 592.42px" src="img\\4db13fe495ba0ce6.png"></p>
</td></tr>
<tr><td colspan="1" rowspan="1"><p><em>Figura 6.3 Gestione automatica dei paragrafi (tag `&lt;p&gt;...&lt;/p&gt;` in HTML</em></p>
</td></tr>
</table>
<p>Benché ancora molto usato per annotare documenti, il tag `&lt;p&gt;` è poco versatile perché impone una formattazione difficile poi da gestire in modo personalizzato (come vedremo più avanti). Nelle nuove versioni di HTML, è stata introdotta l&#39;annotazione <strong>`&lt;div&gt;...&lt;/div&gt;`</strong> per rappresentare generici blocchi all&#39;interno di un documento. La rappresentazione visuale standard delle porzioni `&lt;div&gt;` è simile a quella per `&lt;p&gt;&#39; con la differenza che i blocchi di testo non vengono tra loro separati (si veda figura 6.4). Nell&#39;usare il <em>tag </em>‘&lt;div&gt;&#39; si potrà poi gestire la spaziatura, l&#39;indentazione o altre proprietà di impaginazione usando CSS.</p>
<h3 is-upgraded><a href="https://github.com/maxzancanaro/html_base/blob/main/risorse/blocchi_vs_paragrafi.html" target="_blank"><strong>risorse/blocchi _vs_ paragrafi.html</strong></a></h3>
<table>
<tr><td colspan="1" rowspan="1"><p class="image-container"><img style="width: 587.00px" src="img\\3c5daffa93fe3644.png"></p>
</td></tr>
<tr><td colspan="1" rowspan="1"><p><em>Figura 6.4 Differenza tra il tag `&lt;p&gt;` e il tag `&lt;div&gt;`</em></p>
</td></tr>
</table>
<p>Il tag <strong>`&lt;pre&gt;` </strong>è un altro modo di annotare blocchi di testo, funziona come il `&lt;div&gt;` in quanto non aggiunge spaziatura ma, a differenza di quello, non mette neppure il testo sulla stessa riga e lo lascia con le spaziatura del testo che si trova nel file. </p>
<p>Infine, <strong>`&lt;blockquote&gt;` </strong> si usa per fare una citazione, cioè per riportare un pezzo di testo preso da un&#39;altra fonte (attenzione alla differenza con `&lt;cite&gt;`, in Italiano la parola citazione copre entrambi i significati ma in Inglese sono diversi). Viene di solito visualizzato con caratteri italici e l&#39;intero paragrafo indentato a destra.</p>
<h2 is-upgraded><strong>Altri tag di formattazione</strong></h2>
<p>Due <em>tag</em> di tipo <em>self-closing</em> spesso usati che assomigliano più a direttive che ad annotazioni, ma sono comunque molto utili, sono  <strong>`&lt;br&gt;` </strong>(o<strong> `&lt;/br&gt;`</strong>) che interrompe una riga andando a capo e  <strong>`&lt;hr&gt;` </strong>(o <strong>`&lt;/hr&gt;`</strong>) che inserisce una linea divisoria orizzontale.</p>
<h2 is-upgraded><strong>Il tag ipertestuale</strong></h2>
<p>Infine, il <em>tag </em>più importante, almeno dal punto di vista simbolico, è quello che permette di collegare diversi documenti (o, diverse parti di un documento) per realizzare un ipertesto. Un ipertesto, tecnicamente equivale ad un documento la cui struttura non è lineare ma ha la forma di un grafo (figura 6.5).</p>
<table>
<tr><td colspan="1" rowspan="1"><p class="image-container"><img style="width: 348.50px" src="img\\e0b1df4f393cde58.png"></p>
</td></tr>
<tr><td colspan="1" rowspan="1"><p><em>Figura 6.5 Una delle prime rappresentazioni del concetto di ipertesto (da Conklin, 1987)</em></p>
</td></tr>
</table>
<p>A differenza di altri linguaggi per definire ipertesti, HTML è stato tenuto volutamente molto semplice. L&#39;unico modo per definire strutture ipertestuali è usare il <em>tag </em>è <strong>`&lt;a&gt; ...&lt;/a&gt;` </strong>che sta per <em>anchor</em>, ossia la porzione di testo a cui si connette (o, appunto, si &#34;àncora&#34;) il collegamento (<em>link</em>). I collegamenti possono essere esterni (ad altri documenti o pagine) oppure  interni verso altre porzioni dello stesso documento. </p>
<p>La destinazione del collegamento viene specificata con l&#39;attributo <strong><em>href</em></strong>.  Se il valore di questo attributo è un nome di un file, questo viene aperto, se invece è un URL viene caricato via internet. Per fare un collegamento interno, viene invece indicato un codice identificativo prefisso dal carattere #. Lo stesso codice deve essere poi indicato in un <em>tag </em>dello stesso documento usando l&#39;attributo <em>id</em>: quando si clicca su l&#39;ancora, la visualizzazione del documento scorre fino a rendere visibile il<em> tag</em> a cui è stato assegnato l&#39;<em>id.</em></p>
<h3 is-upgraded><a href="https://github.com/maxzancanaro/html_base/blob/main/risorse/hypertext_01.html" target="_blank"><strong>risorse/hypertext_01.html</strong></a> <a href="https://github.com/maxzancanaro/html_base/blob/main/risorse/hypertext_02.html" target="_blank"><strong>risorse/hypertext_02.html</strong></a></h3>
<table>
<tr><td colspan="1" rowspan="1"><p class="image-container"><img style="width: 587.00px" src="img\\f6bf1036646e8157.png"></p>
</td></tr>
<tr><td colspan="1" rowspan="1"><p><em>Figura 6.2 Uso di collegamenti ipertestuali esterni ed interni con il tag `&lt;a&gt;` </em></p>
</td></tr>
</table>
<p>Un attributo importante per il tag `&lt;a&gt;` è <strong><em>target </em></strong>che specifica come aprire il nuovo documento ipertestuale: i principali valori sono: <em>_self </em>(il valore predefinito) che apre il documento nella stessa finestra del browser del documento di partenza, <em>_blank </em>lo apre in un&#39;altra finestra o tab del browser; le opzioni <em>_top</em> e <em>_parent </em>sono di solito simili a <em>_blank</em> tranne quando si usano i <em>frame </em>che non vengono però trattati in questo manuale in quanto danno problemi di usabilità e di sicurezza (e sono infatti &#34;deprecati&#34; in HTML5). </p>
<p>Il tag `&lt;a&gt;` permette anche l&#39;uso dell&#39;attributo <strong><em>title </em></strong>che viene in generale visualizzato come tooltip di aiuto ma può anche essere utile per migliorare l&#39;accessibilità del documento.</p>


      </google-codelab-step>
    
      <google-codelab-step label="I nuovi tag HTML5" duration="0">
        <p>Come forse appare evidente dalle spiegazioni precedenti, il linguaggio HTML si è andato evolvendo da un linguaggio con uno specifico obiettivo di visualizzare un testo formattato su uno schermo ad un linguaggio per annotare la struttura logica di testi. Lo si vede dalla distinzione tra i diversi tipi tag di formattazione (enfasi e citazione sono entrambi realizzati con l&#39;italico ma specificare l&#39;uso dell&#39;italico fa perdere la distinzione logica tra questi due usi), dall&#39;introduzione di un tag generico `&lt;span&gt;` per porzioni di testo,  e anche dalla necessità di avere un tag generico per annotare un blocco di testo rispetto allo specifico paragrafo. Questa evoluzione è sempre più marcata a partire dall&#39;introduzione del linguaggio di specifiche CSS (con HTML4).</p>
<p>Nella versione attuale, HTML5, questo aspetto si è ulteriormente evoluto, anche in considerazione che il web non è più un insieme di documenti ma vengono sempre più spesso realizzate vere e proprie interfacce grafiche all&#39;interno di un browser. HTML5 ha quindi introdotto nuovi tag che rappresentano strutture più ad alto livello di un documento, tra cui:</p>
<p><em>`&lt;header&gt;` </em>definisce l&#39;intestazione di un documento (da non confondersi comunque con la sezione `&lt;head&gt;` del documento HTML);</p>
<p><em>`&lt;nav&gt;`</em> definisce la sezione di navigazione;</p>
<p><em>`&lt;article&gt;`</em> rappresenta un pezzo di contenuto indipendente che può essere spostato e riutilizzato in diverse parti del documento;</p>
<p><em>`&lt;section&gt;`</em> definisce una sezione di un documento, che in genere include un `&lt;header&gt;` specifico</p>
<p><em>`&lt;aside&gt;`</em> rappresenta del contenuto che è collegato ma separato dal resto, come ad esempio un barra laterale o un menu contestuale;</p>
<p><em>`&lt;footer&gt;`</em> rappresenta il piè di pagina;</p>
<p><em>`&lt;main&gt;`</em> definisce l&#39;area principale del documento in cui di solito si mettono le varie `&lt;section&gt;` </p>
<p><em>`&lt;figure&gt;`</em> rappresenta una sezione indipendente per figure e tabelle (da non confondere con i tag per inserire figure e tabelle che vedremo nei prossimi capitoli).</p>
<p><em>`&lt;figcaption&gt;`</em> rappresenta la legenda di una  `&lt;figure&gt;`</p>
<p><em>`&lt;details&gt;`</em> definisce una porzione di documento che fornisce informazioni aggiuntive (di solito che viene nascosta e mostrata a seconda delle esigenze)</p>
<p><em>`&lt;summary&gt;`</em> simile a `&lt;details&gt;`, definisce un riassunto di un determinato contenuto;</p>
<p>Per nessuno di questi è però prevista alcuna specifica realizzazione visuale (esattamente, come per <em>`&lt;span&gt;&#39;</em>) perché questo aspetto viene gestire in modo separato nei CSS. </p>
<p>Come si può notare, i nuovi <em>tag </em>riprendono nei loro nomi (e nella loro definizione) i concetti di base dell&#39;editoria,  infatti l&#39;obiettivo è di raggiungere la completa separazione tra la struttura logica di un documento (demandata alla linguaggio di markup HTML) e la sua rappresentazione in un determinato media (demandata alle specifiche CSS).</p>


      </google-codelab-step>
    
      <google-codelab-step label="Liste puntate e liste numerate" duration="0">
        <p>La possibilità di visualizzare liste di elementi è un aspetto importante delle pagine web. Anche se tecnicamente, si possono  fare liste mettendo in sequenza dei blocchi di <strong><em>`&lt;div&gt;`</em></strong> (e poi eventualmente formattarli con CSS), HTML mette a disposizione due annotazioni specifiche con una formattazione standard: le liste ordinate (e numerate) e quelle non ordinate. </p>
<p>Le liste ordinate sono annotate con il <em>tag </em><strong>`&lt;ol&gt;..&lt;\ol&gt;` </strong>(che sta per <em>ordered list</em>) e gli elementi della lista con il <em>tag </em><strong>`&lt;li&gt;`</strong> (che sta per <em>list item</em>). Le liste ordinate vengono indentate leggermente a destra e usano i numeri arabi. Questa e altre formattazioni possono essere personalizzate usando CSS, come vedremo in seguito.</p>
<p>Per le liste non annotate si usa il <em>tag </em><strong>`&lt;ul&gt;..&lt;\ul&gt;` </strong>(che sta per <em>unordered list</em>) e per gli elementi si usa ancora il <em>tag </em><strong>`&lt;li&gt;`</strong>. Anche le liste non ordinate sono leggermente indentate a destra e di default viene usato un cerchio pieno, ma anche questi sono parametri che possono essere modificati con CSS.</p>
<p>È anche possibile innestare liste dentro ad altre liste, inserendole all&#39;interno delle annotazioni di un elemento <em>`&lt;li&gt;...&lt;/li&gt;`. </em></p>
<p>La figura 8.1 illustra le varie possibilità.</p>
<h3 is-upgraded><a href="https://github.com/maxzancanaro/html_base/blob/main/risorse/many_lists.html" target="_blank"><strong>risorse/many_lists.html</strong></a> </h3>
<table>
<tr><td colspan="1" rowspan="1"><p class="image-container"><img style="width: 587.00px" src="img\\a9081c7222e5ee43.png"></p>
</td></tr>
<tr><td colspan="1" rowspan="1"><p><em>Figura 8.1 Varie possibilità per visualizzare liste (e liste innestate in liste) </em></p>
</td></tr>
</table>


      </google-codelab-step>
    
      <google-codelab-step label="Tabelle, immagini e mappe" duration="0">
        <p>Altri aspetti fondamentali per un qualunque strumento di tipo editoriale includono la possibilità di fare delle tabelle, includere delle immagini. Per uno strumento editoriale online, è rilevante anche considerare la possibilità di rendere attive le immagini trasformandole in mappe interattive. Tutte queste possibilità sono incluse nell&#39;HTML di base senza la necessità di usare CSS o funzioni di Javascript (anche se, come per tutte le altre caratteristiche di base, si può poi personalizzarne la resa visuale).</p>
<h2 is-upgraded><strong>Gestione delle tabelle</strong></h2>
<p>Le tabelle sono strutture visuali che organizzano dei dati testuali in un certo numero di righe e un certo numero di colonne. All&#39;incrocio di una riga e una colonna si ha una cosiddetta &#34;cella&#34; che contiene il testo da visualizzare. Di solito, le celle della prima riga contengono i titoli delle colonne, e in questo caso la riga si chiama &#34;testata&#34; (<em>header</em>) della tabella.</p>
<p>Le tabelle vengono gestite usando i <em>tag</em> per le righe <strong>`&lt;tr&gt;`</strong> (per <em>table row</em>) e quelli per le celle <strong>`&lt;td&gt;`</strong> (per <em>table data</em>) oppure <strong>`&lt;th&gt;`</strong> (per <em>table header) </em>innestati all&#39;interno del <em>tag </em><strong>`&lt;table&gt;...&lt;/table&gt;`</strong> che fornisce il contesto per visualizzare e per riferirsi (ad esempio con un attributo <em>id</em>) ad una tabella. La figura 8.2 presenta un esempio.</p>
<p>Un punto di attenzione è che le tabelle non hanno bordo ma lo si può aggiungere con l&#39;attributo <strong><em>border </em></strong>del <em>tag</em> `&lt;table&gt;`. Anche in questo caso, personalizzazioni più efficaci sono possibili con l&#39;uso di CSS, come vedremo più avanti.</p>
<h3 is-upgraded><a href="https://github.com/maxzancanaro/html_base/blob/main/risorse/many_lists.html" target="_blank"><strong>risorse/many_lists.html</strong></a> </h3>
<table>
<tr><td colspan="1" rowspan="1"><p class="image-container"><img style="width: 587.00px" src="img\\bc4bf792b8108efd.png"></p>
</td></tr>
<tr><td colspan="1" rowspan="1"><p><em>Figura 8.2 Esempio di una tabella con uso di rowspan </em>e <em>colspan</em></p>
</td></tr>
</table>
<p>Come si vede nella figura 8.2, gli attributi <strong><em>colspan </em></strong>e <strong><em>rowspan </em></strong>possono essere usati per avere celle che si distribuiscono su più righe o su più colonne.</p>
<h2 is-upgraded><strong>Inserimento immagini</strong></h2>
<p>Per inserire un&#39;immagine in HTML, si usa il <em>tag self-closing </em><strong>`&lt;img&gt;` </strong>(o, <strong>`&lt;img/&gt;`</strong>). La specificazione di quale immagine visualizzare è fornita nell&#39;attributo <strong><em>src </em></strong>come nome di file o come URL.</p>
<h3 is-upgraded><a href="https://github.com/maxzancanaro/html_base/blob/main/risorse/image.html" target="_blank"><strong>risorse/image.html</strong></a></h3>
<pre><code>&lt;img src=&#34;img.jpg&#34;/&gt;

&lt;img src=&#34;http://.../img.jpg&#34;/&gt;

&lt;img src=&#34;img.jpg&#34;, alt=&#34;qui c&#39;è un&#39;immagine di un gatto&#34;, title=&#34;il gatto&#34;, height=&#34;xxx&#34;, width=&#34;xxx&#34;/&gt;</code></pre>
<p><em>Figura 8.3 Template per inserire un&#39;immagine con il tag `&lt;img&gt;` (si veda l&#39;HTML per un esempio concreto)</em></p>
<p>Il tag <em>`&lt;img&gt;` </em>permette anche l&#39;uso di altri attributi opzionali. L&#39;attributo <strong><em>alt </em></strong>è molto importante per l&#39;accessibilità in quanto è inteso fornire una descrizione testuale dell&#39;immagine per i dispositivi di lettura per le persone non vedenti. L&#39;attributo <strong><em>title </em></strong>invece è il titolo dell&#39;immagine e, per i browser dei computer desktop, viene visualizzata quando il mouse passa sopra l&#39;immagine. Infine, si possono specificare gli attributi <strong><em>width </em></strong>e<strong> height </strong>dell&#39;immagine che hanno una doppia funzione: da una parte, pre-calcolano lo spazio occupato dall&#39;immagine e la possono quindi caricare in parallelo al resto del documento (è importante per immagini molto grandi e per connessioni lente); dall&#39;altra parte, possono essere usati per ridimensionare l&#39;immagine in fase di caricamento (ma non è una tecnica computazionalmente molto efficiente).</p>
<h2 is-upgraded><strong>Da immagini a mappe interattive</strong></h2>
<p>Essendo pensato principalmente in ambiente interattivo e multimediale, HTML ha un supporto (seppur limitato) per creare dei link ipertestuali anche a partire da immagini. </p>
<p>La figure 9.1 illustra lo schema per costruirle. Si parte dall&#39;immagine che vogliamo usare per definire le aree cliccabili che diventeranno àncore per i link ipertestuali. Le aree vengono poi definite in una struttura separata (detta mappa) denotata dai tag <strong>`&lt;map&gt;...&lt;/map&gt;`</strong>. </p>
<table>
<tr><td colspan="1" rowspan="1"><p class="image-container"><img style="width: 587.00px" src="img\\cebcbab54e2ff2ac.png"></p>
</td></tr>
<tr><td colspan="1" rowspan="1"><p><em>Figura 9.1 Template per definire immagini con àncore ipertestuali (chiamate in HTML mappe)</em></p>
</td></tr>
</table>
<p>Per collegare l&#39;immagine alla mappa, si usa un identificatore, cioè una stringa di caratteri che può essere costruita a piacere ma deve essere unica all&#39;interno del documento. Questo identificatore viene specificato con l&#39;attributo <strong><em>name </em></strong>nel <em>tag  </em>`&lt;map&gt;` e viene poi usato nel tag <em>`&lt;img&gt;</em>` nell&#39;attributo <strong><em>usemap</em></strong>. È importante notare che quando si usa come identificativo si usa la stringa normale mentre quando si usa come riferimento si deve anteporre il carattere ‘#&#39;.</p>
<aside class="warning"><p><strong>Nota:  </strong>un ID è una semplice stringa ma è una buona prassi che sia un nome significativo della sua funzione, in modo da potersi facilmente ricordare a cosa serve. Inoltre, non dovrebbe iniziare con un numero e non dovrebbe contenere spazi, in quanto ad alcuni browser questi aspetti creano problemi nel rendering delle pagine. Alcune convenzioni (come ad esempio BEM), hanno regole più stringenti tra cui (1) l&#39;uso esclusivo dei caratteri Latin (cioè non usare gli accenti o simboli), (2) uso di ‘-&#39; per separare le parole (al posto dello spazio, ad esempio <em>primo-livello</em>), (3) uso di due  ‘_&#39; per separare gli elementi (ad esempio <em>menu__item</em>) e (4) l&#39;uso del singolo ‘_&#39; per i modificatori (ad esempio <em>menu__item_hidden</em>). Per dettagli si veda <a href="https://en.bem.info/methodology/naming-convention" target="_blank">https://en.bem.info/methodology/naming-convention</a> </p>
</aside>
<p>All&#39;interno della struttura `&lt;map&gt;...&lt;/map&gt;`, si usa il tag <strong>`&lt;area&gt;` </strong>per specificare le regioni che saranno cliccabili. Questo tag ha un&#39;attributo <strong>shape </strong>che indica la forma dell&#39;area (sono possibili tre alternative: &#34;circle&#34;, &#34;rect&#34; e &#34;poly&#34;) e l&#39;attributo <strong>coords</strong> che specifica i punti sull&#39;immagine per delimitare l&#39;area. I punti sono espressi come coppie di numeri interi considerando l&#39;immagine com un piano con il punto 0,0 nell&#39;angolo in alto a sinstra. </p>
<p>Il formato dei punti nell&#39;attributo <em>coords </em>di un <em>tag `&lt;area&gt;`</em> dipende dallo specifico <em>shape</em></p>
<ul>
<li>per <em>shape=&#34;circle&#34;, </em>nell&#39;attributo <em>coords</em> si deve specificare la coordinata x e la coordinata y del centro e il raggio separati da virgole del cerchio che si vuole indicare come regione cliccabile;</li>
<li>per <em>shape=&#34;rect&#34;,  </em>nell&#39;attributo <em>coords</em> si specificano le coordinate x e y dell&#39;angolo in alto a sinistra e dell&#39;angolo in basso a destra del quadrato (separati da virgole) che si vuole indicare come regione cliccable;</li>
<li>per <em>shape=&#34;poly&#34;,  </em>si indicano le coordinate x e y dell&#39;elenco dei vertici del poligono che diventerà la regione cliccabile.</li>
</ul>
<p>Per ogni elemento <em>`&lt;area&gt;`</em> si deve poi specificare con l&#39;attributo <em>href </em>l&#39;elemento di destinazione (si vedano le regole del <em>tag `&lt;a&gt;` </em>viste sopra). È una buona norma favorire l&#39;accessibilità fornendo anche un testo alternativo nell&#39;attributo <em>alt</em>.</p>
<p>Le figure 9.1 e 9.2 mostrano un esempio di un&#39;immagine di una cartina dell&#39;Europa in cui la regione corrispondente all&#39;Italia è resa cliccabile e si collega ipertestualmente ad un altro documento HTML.</p>
<h3 is-upgraded><a href="https://github.com/maxzancanaro/html_base/blob/main/risorse/mappa.html" target="_blank"><strong>risorse/mappa.html</strong></a> e <a href="https://github.com/maxzancanaro/html_base/blob/main/risorse/italia_mappa.html" target="_blank"><strong>risorse/italia mappa.html</strong></a></h3>
<pre><code>&lt;map name=&#34;map&#34;&gt;
 &lt;area shape=&#34;poly&#34; coords=&#34;308,629,301,585,303,584,380,560,400,568,407,593,380,599,450,699,493,701,455,758,445,784,392,768,437,749,440,714,356,653,308,629&#34; href=&#34;italia_mappa.html&#34; alt=&#34;Area dell&#39;Italia&#34;&gt;
&lt;/map&gt;                </code></pre>
<p><em>Figura 9.1 Esempio di mappa interattiva costruita sul un&#39;immagine</em></p>
<table>
<tr><td colspan="1" rowspan="1"><p class="image-container"><img style="width: 587.00px" src="img\\48436e3da2f8f21c.png"></p>
</td></tr>
<tr><td colspan="1" rowspan="1"><p><em>Figura 9.2 L&#39;immagine della mappa usata nell&#39;esempio di figura 9.1 e i punti (non visibili nella pagina web) usati per tracciare il contorno dell&#39;area della mappa da usare come anchor. </em></p>
</td></tr>
</table>


      </google-codelab-step>
    
      <google-codelab-step label="Introduzione a CSS" duration="0">
        <p>Cascading Style Sheet (CSS) è un linguaggio di specifiche per la formattazione grafica. È stato inventanto più o meno contestualmente all&#39;HTML da un collega di Tim Berners-Lee, Håkon Wium Lie,  sempre al CERN (Munro, 2024) per permettere agli autori di documenti HTML un minimo di personalizzazione nelle visualizzazioni dei documenti (Bos, 2016). È però solo nel 2016, con lo standard HTML4, che si finalizza l&#39;idea di una chiara separazione tra la definizione della struttura dei documenti (in HTML) e la specificazione delle modalità di visualizzazione o, in altre parole, lo stile (in CSS). </p>
<p>Un concetto importante già presente nelle prima versioni di CSS è la nozione di &#34;progressività&#34; nella definizione degli stili: questi sono raggruppati in fogli (sheet) che possono essere specificati in sequenza (<em>cacading</em>) e in caso di conflito (uno stile dichiarato più volte) viene applicata solo l&#39;ultima definizione. Questa regola permette di poter prima definire parametri generali e poi concretizzarli e adattarli ad uno singolo dispositivo, semplicemente riscrivendo quando già specificato precedentemente. In questo modo, la responsabilità di come visualizzare un documento è in parte sulle spalle dell&#39;autore del documento e in parte sulle spalle del browser: nel caso del web, questa caratteristica è importante perché l&#39;autore può non essere sempre consapevole di tutte le caratteristiche dei vari dispositivi su cui il documento sarà visualizzato. </p>
<p>A differenza di HTML, CSS non è un linguaggio di <em>markup</em>, nel senso che gli stili non vengono applicati direttamente sul testo in formato di annotazione ma è un linguaggio di specifiche che si applicano ai <em>tag</em> HTML e alle loro istanze individuali (cioè ad una specifica annotazione con un <em>tag </em>di un certo tipo all&#39;interno del documento) e a gruppi di istanze (che in CSS vengoni definiti &#34;classi&#34;).</p>
<p>La struttura tipica delle specifiche di CSS è rappresentata in figura 10.1.  Il <em>tag </em>da definire si trova all&#39;inizio di una riga e le proprietà da modificare (sovrascrivendo i valori precedenti) vengono messe all&#39;interno di parentesi graffe `<strong>{...}`</strong>. Ogni <em>tag </em>ha un insieme predefinito di proprietà (le principali sono descritte nel seguito). Ogni proprietà che si vuole modificare viene elencata separatamente seguita dal nuovo valore della proprietà (anche l&#39;insieme dei valori per ogni proprietà è definito a priori). Le coppie proprietà (<em>property</em>) e valore (<em>value</em>) sono separate dal carattere ‘:&#39; e terminate dal carattere ‘;&#39;. </p>
<table>
<tr><td colspan="1" rowspan="1"><p class="image-container"><img style="width: 587.00px" src="img\\2e64535a04c4a103.png"></p>
</td></tr>
<tr><td colspan="1" rowspan="1"><p><em>Figura 10.1 Schema di base della specificazione di un tag in CSS </em></p>
</td></tr>
</table>
<p>Gli stili possono essere collegati ad un documento HTML in tre diversi modi: <em>inline</em>, <em>internal</em> e <em>external. </em></p>
<p><strong>Inline styles</strong>: sono specifiche di stile applicate direttamente nel <em>tag </em>tramite l&#39;attributo <strong><em>style </em></strong>(nota: la sintassi è quella della figura 10.1 ma senza la menzione al <em>tag</em> né le parentesi graffe). Lo stile si applica all&#39;istanza del <em>tag </em>in cui lo stile è riportato (e non a tutti i <em>tag </em>dello stesso tipo). Un esempio in figura 10.2, in questo caso la porzione di testo &#34;Hello World!&#34; sarà scritta in colore rosso e avrà una dimensione di 24 pixel, il resto delle proprietà le prenderà dagli stili del titolo di primo livello, le altre porzioni di testo annotate con questo <em>tag</em> useranno, se non ulteriormente specificato, le proprietà di default del colore e della grandezza.</p>
<pre><code>&lt;h1 style=&#34;color: red; font-size: 24px;&#34;&gt;Hello, World!&lt;/h1&gt;                </code></pre>
<p><em>Figura 10.1  Esempio di uso di inline styles</em></p>
<p><strong>Internal styles</strong>: le specifiche di stile sono incluse tra i<em> tag </em></p>
<p><strong><em>`&lt;style&gt; ...&lt;/style&gt;` </em></strong>nella sezione <em>head</em>. In questo caso, gli stili di definiti per un <em>tag </em>vengono applicate per tutti i <em>tag </em>di quel tipo nel documento (tranne se sono sovrascritte come <em>inline style</em>). Si veda figura 10.2.</p>
<pre><code>&lt;head&gt;
...
&lt;style&gt;
    h1 {
     color: red;
     font-size: 24px;
    }
...
&lt;/style&gt;        </code></pre>
<p><em>Figura 10.2  Esempio di uso di internal styles</em></p>
<p><strong>External styles: </strong>sono definiti in un file esterno (di solito con estensione <em>.css</em>) e vengono caricati nel documento HTML usando il <em>tag self-closing </em><strong>`&lt;link&gt;` </strong>l&#39;URL del file nell&#39;attributo <strong><em>href </em></strong>(come per le àncore nel tag `&lt;a&gt;` e `&lt;area&gt;`) e che si tratta di un link ad un CSS nell&#39;attributo <strong><em>rel</em></strong></p>
<p><strong>.</strong> Si veda la figura 10.3. </p>
<h3 is-upgraded><a href="https://github.com/maxzancanaro/html_base/blob/main/risorse/external_styles_esempio.html" target="_blank"><strong>risorse/external_styles_esempio.html</strong></a> </h3>
<pre><code>&lt;!DOCTYPE html&gt;
&lt;html&gt;
&lt;head&gt;
   ...
   &lt;link rel=&#34;stylesheet&#34; href=&#34;styles.css&#34;&gt;
  ...
&lt;/head&gt;</code></pre>
<p><em>Figura 10.3  Esempio di uso di internal styles</em></p>
<p>In riferimento alla figura 10.3, il file &#34;styles.css&#34; (che in questo caso dovrà trovarsi nella stessa directory del file html), avrà lo stesso formato introdotto sopra per specificare gli stili ai <em>tag </em>(ma senza essere i <em>tag </em>`&lt;style&gt; ... &lt;/style&gt;`. Si veda figura 10.4 e relativi file di esempi.</p>
<h3 is-upgraded><a href="https://github.com/maxzancanaro/html_base/blob/main/risorse/external_styles_esempio.css" target="_blank"><strong>risorse/external_styles_esempio.css</strong></a></h3>
<pre><code>h1 {
  color: red;
  font-size: 24px;
}</code></pre>
<p><em>Figura 10.3  Esempio di file CSS da inserire come link in documenti HTML</em></p>
<h2 is-upgraded><strong>Cascading: le regole di priorità nella specificazione degli stili</strong></h2>
<p>Il termine <em>cascading </em>(che si potrebbe tradurre come &#34;a cascata&#34;) si riferisce alla natura gerarchica del processo di applicazione delle regole di stile. </p>
<p>La gerarchia delle priorità funziona con tre principi: </p>
<ul>
<li><strong>specificità: </strong>le regole più specifiche hanno sempre la precedenza su quelle più generiche: la specificità è fortemente influenzata dall&#39;uso dei selettori che saranno trattati nel prossimo capitolo;</li>
<li><strong>ordine di apparizione: </strong>a parità di specificità, le regole definite (o caricate) dopo hanno priorità più alta di quelle precedenti: quindi gli stili <em>inline</em> in genere hanno più priorità di quelli <em>internal </em>e di quelli <em>external</em> mentre tra quest&#39;ultimi, l&#39;ordine in cui si posizionano i tag <em>`&lt;link&gt;` </em>e <em>`&lt;style&gt;`</em> nella sezione <em>head</em> è significativa.</li>
<li><strong>ereditarietà</strong>: le proprietà CSS hanno valori predefiniti che sono usati quando non ci sono regole che li modificano esplicitamente.</li>
</ul>


      </google-codelab-step>
    
      <google-codelab-step label="Uso dei selettori" duration="0">
        <p>In CSS, un selettore è uno schema che permette di identificare l&#39;elemento (o gli elementi) all&#39;interno di un documento HTML a cui applicare una regola di stile. </p>
<p>I selettori sono di vari tipi, i principali, descritti qui sotto sono i seguenti: <em>element selector, universal selector, class selector,ID selector, attribute selector, descendant selector, child selector, adjacent sibling selector, pseudo-classes e pseudo-elements selector</em>.</p>
<h2 is-upgraded><strong>Elemental selector</strong></h2>
<p>È il selettore più semplice che abbiamo visto anche nel capitolo precedente. Consiste nel nome di un <em>tag </em>seguito dall&#39;elenco delle coppie proprietà e valore divise dal carattere ‘:&#39; e terminate dal carattere ‘;&#39;  Se a più <em>tag</em> si vogliono applicare gli stessi stili, si possono separare da virgole. (figura 11.1).</p>
<pre><code>h1 {color: red; }
h1, h2, h3 {color: red;}</code></pre>
<p><em>Figura 11.1  Esempio Elemental selector</em></p>
<p>Gli stili si applicano a tutte le istanze di <em>tag </em>specificati all&#39;interno del documento in cui lo stile è caricato.</p>
<h2 is-upgraded><strong>Universal selector</strong></h2>
<p>È un caso particolare del precedente e si riferisce a tutti i <em>tag</em> del documento. Si specifica con il carattere ‘*&#39;. </p>
<pre><code>* {
   color: black;
   text-decoration: underline red;
}</code></pre>
<p><em>Figura 11.2. Esempio universal selector</em></p>
<p>È una buona pratica non usare il selettore universale ma applicare gli stili ai <em>tag</em> più specifici perché il principio dell&#39;ereditarietà spesso sfugge di mano (si veda l&#39;esempio in <a href="https://jsfiddle.net/massimo_zancanaro/utw9smjx/57/" target="_blank">https://jsfiddle.net/massimo_zancanaro/utw9smjx/57/</a>).</p>
<h2 is-upgraded><strong>Class selector</strong></h2>
<p>Ogni <em>tag </em>HTML permette l&#39;uso dell&#39;attributo <strong><em>class </em></strong>per identificare un gruppo di istanze <em>tag </em>a cui assegnare delle proprietà specifiche. Il valore dell&#39;attributo è una stringa che segue le stesse regole degli identificatori (si veda sopra capitolo 9). Nell&#39;attributo <strong><em>class </em></strong>si possono elencare più identificativi separati da spazi e la specifica istanza risulterà appartenere a tutti i gruppi/classi elencati.</p>
<p>In CSS, poi si possono definire gli stili per le diverse classi e, combinando il <em>class selector</em> con l&#39;elemental selector si possono restringere alle sole istanze che appartengono alla classe ma del particolare <em>tag</em>. Nel CSS, per identificare una classe si usa il nome prefisso con il carattere ‘.&#39; (si veda figura 11.3 e <a href="https://jsfiddle.net/massimo_zancanaro/osky9e3L/3/" target="_blank">https://jsfiddle.net/massimo_zancanaro/osky9e3L/3/</a>).</p>
<pre><code>.classe-1 {
   color: yellow;
}
p.classe-1 {
  color: red
}</code></pre>
<p><em>Figura 11.3. Esempio class selector per la classe classe-1 applicato a tutte le istanze e a tutte le istanze del tag p</em></p>
<h2 is-upgraded><strong>ID selector</strong></h2>
<p>HTML permette di aggiungere l&#39;attributo <strong><em>id </em></strong>ad ogni tag (come abbiamo già visto per il tag `&lt;map&gt;` nel capitolo 9) e questo permette, tra le altre cose, di applicare stili appropriati ad ogni singola istanza di <em>tag</em>. Nel CSS ci si riferisce alla specifica istanza usando il nome dell&#39;ID prefisso dal carattere ‘#&#39; (figura 11.4).</p>
<pre><code>#id_esempio {
   color: yellow;
}</code></pre>
<p><em>Figura 11.4. Esempio id selector </em></p>
<h2 is-upgraded><strong>attribute selector</strong></h2>
<p>Permette di selezionare solo le istanze di <em>tag</em> in un documento che hanno un determinato attributo. Sì può specificare la mera presenza dell&#39;attributo (cioè indipendentemente dal valore assegnato) oppure l&#39;attributo con un valore specifico.</p>
<p>Nell&#39;esempio riportato in figura 11.5, evidenzia i link che si apriranno in un‘altra pagina, cioè quelle con l&#39;attributo <em>target</em> con valore <em>&#34;_blank</em>&#34; con uno sfondo blu scuro, caratteri in grassetto e di colore bianco; la regola successiva invece specifica di usare caratteri con colore rosse per i link che hanno l&#39;attributo <em>alt </em>, indipendentemente dal valore, cioè dal testo usato come alternativa all&#39;immagine. Si può vedere un esempio di applicazione qui: <a href="https://jsfiddle.net/massimo_zancanaro/tpd7naxc/17/" target="_blank">https://jsfiddle.net/massimo_zancanaro/tpd7naxc/17/</a>.  </p>
<pre><code>a[target=&#34;_blank&#34;] { 
       color: white;
       background: darkblue;
       font-weight: bold;
}
a[alt] {
        color: red;
}</code></pre>
<p><em>Figura 11.5. Esempio attribute selector</em>: notare che l&#39;ordine in cui le regole sono scritte è importante, se le si inverte, quella con l&#39;attribute selector  [alt] non viene applicata (ma si veda più avanti)</p>
<p>È importante osservare in questo caso l&#39;effetto del principio dell&#39;<em>ordine di apparizione </em>nelle regole: se si inverte l&#39;ordine, i link con l&#39;attributo <em>alt </em>e  <em>target</em> a <em>_blank </em>non risulteranno più di colore rosso. In realtà, saranno prima stati resi con colore rosso per effetto della regola di stile per <em>a[alt] </em>ma poi riscritti in bianco per effetto dell&#39;altra regola. Si può agire sulla priorità delle regole, anche senza invertire l&#39;ordine, usando la direttiva <em>!important.</em></p>
<pre><code>a[alt] {
        color: red!important;
}

a[target=&#34;_blank&#34;] {
        color: white;
  background: darkblue;
  font-weight: bold;
}</code></pre>
<p><em>Figura 11.6. Esempio attribute selector: anche con l&#39;ordine invertito, si può dare priorità al colore specificato nella regola meno recente, usando la direttiva !important</em></p>
<h2 is-upgraded><strong>pseudo-classes e pseudo-elements selector</strong></h2>
<p>In HTML, alcuni <em>tag</em> possono avere diversi stati: ad esempio, un link può essere già stato visitato (<em>visited</em>) oppure no (<em>link</em>). Le <strong><em>pseudo-class </em></strong>sono dei selettori che permettono di applicare gli stili a determinati stati. Sono prefisse da ‘:&#39; e le più frequenti sono:</p>
<ul>
<li><strong><em>:link</em></strong> e <strong><em>:visited </em></strong>sono usati per modificare la visualizzazione dei link (rispettivamente prima, durante e dopo che sono stati cliccati); si usa ovviamente solo con il <em>tag `&lt;a&gt;`</em>;</li>
<li><strong><em>:active</em></strong> applica lo stile quando l&#39;elemento è attivo, di solito quando lo si clicca (di solito si usa per `&lt;a&gt;` e `&lt;button&gt;` ma funziona anche su altri <em>tag</em>);</li>
<li>:<strong>hover</strong> applica lo stile quando il mouse si sposta sull&#39;elemento; bisogna fare attenzione che la dimensione dell&#39;elemento potrebbe essere più grande di quanto visualizzato (si veda più avanti la discussione sul concetto di <em>box model</em>);</li>
</ul>
<p>Se si usano tutti e quattro sul tag `&lt;a&gt;` per controllare la visualizzazione dei link, è importante ricordarsi che <em>a:hover </em>deve essere messo dopo <em>a:link </em>e <em>a:active</em> dopo <em>a:hover.</em></p>
<p>Si può vedere un esempio in <a href="https://jsfiddle.net/massimo_zancanaro/jfmena4d/24/" target="_blank">https://jsfiddle.net/massimo_zancanaro/jfmena4d/24/</a> </p>
<p>Un altro insieme di <strong><em>pseudo-class </em></strong>permettono di riferirsi alle istanze di <em>tag </em>a seconda dell&#39;ordine in cui appaiono nel documento:</p>
<ul>
<li><strong><em>:first-child</em></strong>, <strong><em>:nth-child(n)</em></strong>, <strong><em>:last-child</em></strong> si riferiscono rispettivamente al primo, al ennesimo (n è un numero che va specificato) e all&#39;ultimo elemento di un gruppo di <em>tag </em>dello stesso tipo (attenzione però che vengono selezionati tutti i first/nth/last di ogni gruppo di <em>tag</em>, inoltre <em>:last-child</em> è selezionato se proprio è l&#39;ultimo elemento del gruppo: vedere l&#39;esempio in <a href="https://jsfiddle.net/massimo_zancanaro/8wskvatm/29/" target="_blank">https://jsfiddle.net/massimo_zancanaro/8wskvatm/29/</a> </li>
</ul>
<p>I <strong><em>pseudo-element </em></strong>permettono di specificare determinate parti di un&#39;istanza di un <em>tag</em>, Ad esempio, l&#39;aggiungere contenuto decorativo prima o dopo un <em>tag</em> senza dover modificare il testo o specificare la dimensione della prima lettera. Un uso frequente è quello di poter definire come viene visualizzata la selezione di testo da parte dell&#39;utente. </p>
<p>I <em>pseudo-element </em>sono prefissi da ‘::&#39; e ovviamente possono essere usati in combinazione ai selettori descritti sopra. I più frequenti sono i seguenti:</p>
<ul>
<li><strong>::first-line </strong>applica lo stile solo alla prima riga (di solito si usa con `&lt;p&gt;` o `&lt;div&gt;`);</li>
<li><strong>::first-letter</strong> applica lo stile solo alla prima lettera ;</li>
<li><strong>::before </strong>e <strong>::after </strong>applica lo stile prima e dopo il blocco a cui si riferisce: nella visualizzazione appare esattamente come si fosse messo del contenuto aggiuntivo ma non viene modificato il documento;</li>
<li><strong>::marker </strong>modifica l&#39;elemento di una lista puntata (ma non tutti i browser lo permettono);</li>
<li><strong>::selection </strong>modifica come viene resa la selezione fatta dall&#39;utente di un pezzo di testo del documento.</li>
</ul>
<p>Si può vedere un esempio in  <a href="https://jsfiddle.net/massimo_zancanaro/85gb3ezd/37/" target="_blank">https://jsfiddle.net/massimo_zancanaro/85gb3ezd/37/</a>.</p>
<h2 is-upgraded><strong>descendant selector, child selector e adjacent sibling selector</strong></h2>
<p>Questi tre selettori sono un po&#39; più complicati e vengono usati per gestire visualizzazioni complesse. In genere, si possono sostituire con un uso appropriato di <em>class selector </em>e <em>id selector</em>. Il vantaggio di usare questi e che non è richiesto modificare il documento HTML aggiungendo identificatori.</p>
<ul>
<li>Il <strong>descendant selector: </strong><strong><em>`&lt;tag1&gt;  &lt;tag2&gt;`</em></strong> si riferisce a tutti gli elementi di tipo <em>tag2 </em>che si trovano all&#39;interno di un gruppo `&lt;tag1&gt;...&lt;/tag1&gt;&#39;;</li>
<li>Il <strong>child selector: </strong><strong><em>`&lt;tag1&gt; &gt; &lt;tag2&gt;` </em></strong>si riferisce a tutti gli elementi di tipo <em>tag2</em> che sono all&#39;interno di un gruppo `&lt;tag1&gt;` ma solo al primo livello;</li>
<li>Lo <strong>adjacent sibling selector</strong><strong><em>`&lt;tag1&gt; + &lt;tag2&gt;` </em></strong>si riferisce a tutti gli elementi di tipo <em>tag2</em> che sono allo stesso livello di un elemento di tipo <em>tag1 </em>(non all&#39;interno)</li>
</ul>
<p>Si può vedere un esempio in <a href="https://jsfiddle.net/massimo_zancanaro/4se0kLuo/38/" target="_blank">https://jsfiddle.net/massimo_zancanaro/4se0kLuo/38/</a> </p>


      </google-codelab-step>
    
      <google-codelab-step label="Proprietà di base" duration="0">
        <ul>
<li>CSS units: pixels (px), percentages (%), ems (em), rems (rem), viewport width/height (vw/vh), and more</li>
<li>Typography: properties for controlling text styling, including font-family, font-size, font-weight, font-style, line-height, text-align, text-decoration, and color.</li>
<li>Colors and Backgrounds: Cover properties for defining colors (color, background-color) and background styles (background-image, background-repeat, background-position, background-size)</li>
<li>Box Model: how elements are rendered as rectangular boxes with content, padding, borders, and margins. Teach how to control the dimensions and spacing of elements using properties like width, height, padding, margin, and border</li>
</ul>


      </google-codelab-step>
    
      <google-codelab-step label="Impaginazione e  Responsive Design" duration="0">
        <ul>
<li>layout techniques for arranging elements on a webpage, such as display property values (block, inline, inline-block, flex, grid), positioning (static, relative, absolute, fixed), and floats.</li>
<li>design principles and techniques for creating layouts that adapt to different screen sizes and devices. Cover media queries, viewport meta tag, and fluid layout techniques.</li>
</ul>


      </google-codelab-step>
    
      <google-codelab-step label="Transitions and Animations" duration="0">
        <ul>
<li>properties like transition, animation, keyframes, and timing functions (ease, ease-in, ease-out, ease-in-out)</li>
</ul>


      </google-codelab-step>
    
      <google-codelab-step label="Introduzione al DOM e all&#39;uso di Javascript" duration="0">
        

      </google-codelab-step>
    
      <google-codelab-step label="Riferimenti" duration="0">
        <p>Britannica, T. Editors of Encyclopaedia (2024, February 7). markup language. Encyclopedia Britannica. <a href="https://www.britannica.com/technology/markup-language" target="_blank">https://www.britannica.com/technology/markup-language</a> (disponibile a Marzo 2024) </p>
<p>Conklin, Jeff (1987). Hypertext: An Introduction and Survey. Computer, 20(9), 17–41. <a href="https://doi.org/10.1109/MC.1987.1663693" target="_blank">https://doi.org/10.1109/MC.1987.1663693</a> (disponibile a Marzo 2024) </p>
<p>Hemmendinger, D. (2023, December 26). computer programming language. Encyclopedia Britannica. <a href="https://www.britannica.com/technology/computer-programming-language" target="_blank">https://www.britannica.com/technology/computer-programming-language</a> (disponibile a Marzo 2024) </p>
<p>Munro, A. (2024) <em>CSS</em>. <em>Encyclopedia Britannica</em>.  <a href="https://www.britannica.com/technology/CSS-programming-language" target="_blank">https://www.britannica.com/technology/CSS-programming-language</a> </p>
<p>Sperberg-McQueen C.M. &amp; Burnard Lu (1999) Guidelines for Electronic Text Encoding and Interchange, <em>TEI P3 Text Encoding Initiative, </em>Chicago, Oxford <a href="https://www.tei-c.org/Vault/GL/P3/index.htm" target="_blank">https://www.tei-c.org/Vault/GL/P3/index.htm</a> (disponibile a Marzo 2024) </p>
<p>WHATWG, HTML Living Standard <a href="https://html.spec.whatwg.org/" target="_blank">https://html.spec.whatwg.org/</a> (disponibile a Marzo 2024) </p>
<p>W3School HTML Reference <a href="https://www.w3schools.com/tags/" target="_blank">https://www.w3schools.com/tags/</a> (disponibile a Marzo 2024)</p>
<p>The Valley of Code <a href="https://thevalleyofcode.com/" target="_blank">https://thevalleyofcode.com/</a> (disponibile a Marzo 2024)</p>
<p>Wikipedia <a href="https://en.wikipedia.org/wiki/List_of_XML_and_HTML_character_entity_references" target="_blank">List of XML and HTML character entity references</a> (disponibile a Marzo 2024)</p>


      </google-codelab-step>
    
  </google-codelab>

  <script src="https://storage.googleapis.com/claat-public/native-shim.js"></script>
  <script src="https://storage.googleapis.com/claat-public/custom-elements.min.js"></script>
  <script src="https://storage.googleapis.com/claat-public/prettify.js"></script>
  <script src="https://storage.googleapis.com/claat-public/codelab-elements.js"></script>
  <script src="//support.google.com/inapp/api.js"></script>

</body>
</html>
